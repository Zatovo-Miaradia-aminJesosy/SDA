{
  "title": "ILAY MARITIORA KRISTIANINA VOALOHANY",
  "id": 6,
  "date": "2026-02-06",
  "base_references": [
    {
      "book": "Asa",
      "chapter": 6,
      "verses": "8-15"
    },
    {
      "book": "Asa",
      "chapter": 7,
      "verses": "44-59"
    }
  ],
  "supplementary_references": [
    {
      "source": "VM",
      "title": "Vavolombelona sy ny Mpaminany",
      "pages": "10,11"
    }
  ],
  "memory_verse": {
    "text": "\"Ary Stefana, feno fahasoavana sy hery, dia nanao fahagagana sy famantarana lehibe teo amin'ny vahoaka. Fa ny sasany, izay avy amin'ny synagoga atao hoe Synagogan'ny Libertina (...) dia nitsangana ka niady hevitra tamin'i Stefana. Fa tsy nahatohitra ny fahendrena sy ny Fanahy izay nitenenany ireo.\"",
    "reference": "Asa. 6:8-10"
  },
  "deeper_look": {
    "title": "INDRAY MIHELATRA",
    "content": "\"Raha nifanatrika tamin'ny mpitsara azy i Stefana hamaly ny fampangana azy ho niteny ratsy, dia namirapiratry ny fahamasinana ny tavany, ka 'izay rehetra nipetraka teo amin'ny Synedriona, raha nandinika an'i Stefana, dia nahita ny tarehiny tahaka ny tarehin anjely'. Maro tamin'ireo niban-jina io fahazavana io no toran-kovitra ka nanakona ny tavany, nefa tsy nihontsona ny tsy finoana sy ny hevitra mibahana tao an-tsain'ny mpañapaka mafy hatoka.\"",
    "reference": "VM, t. 88"
  },
  "did_you_know": {
    "title": "FANTATRAO VE?",
    "content": "Ny fitoraham-bato dia famaizana nahatra noho ny heloka maro samihafa teo amin'ny rafi-pitsarana jiosy tamin'ny andro fahiny. Ohatra, ao amin'ny lalàna nomen'Andriamanitra an'i Mosesy ho an'ny Isiraelita, ny iray amin'izy ireo dia manambara fa azo toraham-bato ny olona iray noho ny fitaomany ny olona ao amin'ny fianakaviany, na ny havany, na ny namany, hanompo andriamani-kafa (Deo. 13:6-8). Ary hambarino kely ity: ny fianakavian'ilay olo-meloka no hitora-bato azy voalohany. Izy ireo no manomboka ny fitoraham-bato ary miditra an-tsehatra koa avy eo ny fiangonana manontolo manampy azy ireo (and. 9). Moa ve tsy maneso ny hoe zavatra mifanohitra amin'izany indrindra no antony nitoraham-bato an'i Stefana - faniniana noho ny fiankohofana sandoka sy fanambarana fa i Jesôsy no Mesia, mendrika ny fiankohofana marina?"
  },
  "reflection": {
    "title": "NY HEVITRAO?",
    "content": "Ireo olo-malaza eo amin'ny sehatry ny fampisehoana dia mitaraina matetika mikasika ny fanaraha-maso tsy misy fitsaharany avy amin'ireo 'paparazzi' (mpaka sary matihanina). Ireo olo-malaza sasany aza moa dia nihevitra ny hiala tsy hiseho sehatra intsony mihitsy, kanefa vitsy ihany no tena manatanteraka izany. Raha olo-malaza fantabahoaka ianao, inona amin'ireto manaraka ireto no mahasanganehana anao indrindra:",
    "questions": [
      "Olona manorisory, manaraka anao foana, mihaodihaody manodidina ny toeram-ponenanao?",
      "Olona mikarokaroka ao anaty fitoeram-pakonao?",
      "Mpaka sary manaraka anao 24/7?",
      "Lohateny lehibe an-gazety manaparitaka lainga momba anao?",
      "Mpankafy ny zava-bitanao mangataka tsy tapaka anao mba hametraka ny diam-peninao ('autographe') ao amin'ny karineny na ny kahieny?"
    ]
  },
  "bible_study": {
    "title": "TONTOLON'NY TANTARA",
    "sections": [
      {
        "title": "Ny teti-dratsy",
        "reference": "Asa. 6:8-15",
        "content": "Ary Stefana, feno fahasoavana sy hery, dia nanao fahagagana sy famantarana lehibe teo amin'ny vahoaka..."
      },
      {
        "title": "Ny fiarovan-tenan'i Stefana",
        "reference": "Asa. 7:44-53",
        "content": "\"Ny trano-lain'ny Vavolombelona dia teo amin'ny razantsika tany an-efitra...\""
      },
      {
        "title": "Ny nitoraham-bato an'i Stefana",
        "reference": "Asa. 7:54-58",
        "content": "\"Ary nony nandre izany izy ireo, dia lotika ny fony, ka nihidy vazana taminy izy...\""
      }
    ]
  },
  "study_questions": {
    "title": "FANONTANIANA AVY AMIN'NY TANTARA",
    "questions": [
      "Efa mba namaky io tantara io ve ianao talohan'izao? Lazalazao ny amin'ireo fihetseham-po sasany tsapanao ankehitriny, rehefa avy namaky ny tantara ianao.",
      "Vakio hatramin'ny voalohany ka hatramin'ny farany ny tantara ao amin'ny Soratra Masina natokana ho amin'ity herinandro ity dia asio X eo amin'ny ampahany amin'ny tantara izay ahitanao fihenjanana.",
      "Izay avy ireo olona mpandray anjara fototra ao amin'ity tantara ity? Nahoana ireo mpitondra fivavahana jiosy no very hevitra noho ny amin'ny lehilahy toa an'i Stefana izay nanao fahagagana mahatalanjona?",
      "Aiza ho aiza no nidiran'i Jesôsy ao amin'ny tantara? Inona no hevitra fonosin'io fotoana io?",
      "Inona ireo lesona anankiroa azonao sintonina avy amin'io sombin-tantara ao amin'ny Baiboly io?",
      "Inona ireo fitoviana hitanao eo amin'ny nitoraham-bato an'i Stefana sy ny nanomboana an'i Jesôsy tamin'ny hazo fijaliana?"
    ]
  },
  "encouragement": {
    "title": "FANANTITRANTERANA",
    "verses": [
      {
        "text": "\"Ary nahare feo avy tany an-danitra aho nanao hoe: Soraty: Sambatra ny maty, dia izay maty ao amin'ny Tompo hatramin'izao. Eny, hoy ny Fanahy, fa hitsahatra amin'izay nisasarany izy; fa ny asany manaraka azy.\"",
        "reference": "Apôk. 14:13"
      },
      {
        "text": "\"Nefa Izy dia voalefona noho ny fahadisoantsika sy notorotoroina noho ny helotsika, ny fampijaliana nahazoantsika fihavanana no namelezana Azy; ary ny dian-kapoka taminy no nahasitranana antsika.\"",
        "reference": "Isa. 53:5"
      }
    ]
  },
  "additional_insight": {
    "title": "FIJERY HAFA",
    "content": "\"Latsaka lalina tao am-pon'izay nanatri-maso rehetra ny nahafatesan'i Stefana ho maritiora. (...) Fitsapana mahery vaika tamin'ny fiangonana ny fahafatesany, nefa ny vokany dia naharesy lahatra an'i Saoly, izay tsy afaka nikosoka tao an-tsainy ny finoana sy ny toetra mahatoky teo amin'ilay maritiora, ary ny voninahitra izay naharitra teo amin'ny endriny\"",
    "reference": "VM, t. 90"
  },
  "weekly_reading": {
    "title": "NY ANDALAN-TENY VAKINA AMIN'ITY HERINANDRO ITY",
    "plan": [
      "Sabata: 2 Tim. 3:12",
      "Alahady: Isa. 53:5; Asa. 7:1-53",
      "Alatsinainy: Asa. 6:8-10",
      "Talata: Jao. 16:33",
      "Alarobia: Asa. 7:54-56; Jao. 11:25",
      "Alakamisy: Jao. 11:25; Asa. 26:9-11",
      "Zoma: Apôk. 14:13"
    ],
    "long_term_reading": {
      "source": "VM",
      "title": "Vavolombelona sy ny Mpaminany",
      "chapters": "10 sy 11",
      "note": "Raha manaraka ity drafitra ity ianao dia hahavaky boky iray isan-taona fara fahakeliny, amin'ireo bokin'ny Fanahin'ny Faminaniana, andiany 'Conflict of the Ages.'"
    }
  }
  }
